..2-

Parsql. y
Ile Pauli silentiari vita.

Priusquam ad ipsa Pauli carmina accedam, qnae dc.
poetae vita enucleari possint, quamvis pauca proferam;
quern vixisse sub Iustiniano imperatore cum ex duobus
veterum testimoniis turn exipsius poetae carminibus satis
perspicitur.

Proficiscendum autern est a Pauli poematis, atque
primum quidem exponemus, quo tempore ortum sit maius
illud carmen continuis hexametris de magna Byzantii ecclesia,
Hagia Sophia, scripturn. Quod praeclarissimum templum
ab omnium aetatum viris doctis, sive ei Constantinopolis
aedificia in historiis leviter tantum perstringentes comme-
moravere sive ea monographiis accuratius descripsere,
summis semper laudibus extollebatur. Nec mirum, nam non
solum insigni maiestate et praestantia sed etiam fortunae
vicissitudinibus ccclesia illa omnium advertebat animos,
neque enim raro aut naturae aut immanium hominum sedi-
tionibus maxima in pericula vocabatur1), velut eodem
iustiniano imperatore bis diruta ac restituta est. Primum
enim postquam anuo p. Ohr. n. 532 Prasinorum factio, quae
contra imperatorem rebellaverat2), ignibus subiectis maxi-
mam ecclesiae partem delevit, lastinianus denuo eam exstruxit,
ut quinque post annos (a. 537) consecraretur ³).

Sed non ita multo post, a. XXXII imperii Iustinianei,
cum paulo ante ecclesia ingentibus terrae motibus a
Theophane (p. 231, 11 sqq.) disertis verbis descriptis vehe-
mentissime labefactata esset, maximi tholi pars, quae ad
orientem spectat, ad terram proiecta est, qua ruina et altaria

¹) De huius aedis historia cf. egregiam Du Gangii dissertationem,
quae etiam in Pauli editione ab lmm. Bekkero in Bonnensi corpore
scriptorum Byzantinorum curata legitur.

²) Hac de seditione, quae dicebatur orna, complures scriptores
historiae Byzantinae narravere ; praeter ceteros Theophanes· in chrono-
graphia, cuius locos laudabo Boorii editionem secutus (Lipsiae 1883).

8) videas Theophanis narrationem p. 217, 16 sqq.

 

