„42-

sunt. Sic ad Triphiodori Ilii expugnationem Werniekius 1)
adnotationes persaepe laudatas scripsit, in quibus non raro
usum metricum attigit. Baumgartenus2) vero nuper de
Christodoro dissertationem foras dedit, cuius maior pars de
arte metrica et de dictione huius poetae est ).

Equidem quomodo Paulus silentiarius in metrica arte
excolenda Nonni vestigia persecutus sit, in hoc capite de-
monstrare conabor, in quo dispositionem, qualem Baumgartenus
adhibuit, retinere non alienum mihi videbatur, et quod
nullam aptiorem huic materiae esse puto, et quod, siquis
Christodori et Pauli leges inter se comparare voluerit, hoc
modo celerius adfinem perveniet.

Hoc autem praemitto observationes meas spectare im-
primis ad magnae ecclesiae descriptionem, quia hoc carmen
continuis hexametris conditum est. Epigrammatum autem
artem metricam turn demum commemorabimus, si ea re
conspicua est, quod poeta valde discedit a regula. Quibus
in carminibus si paulo liberiorem invenerimus Pauli usum,
non mirabimur; haec enim licentia ipsa huius poeseos levi-
tate non solum satis excusatur, sed etiarn paene postulatur.

l. Iam Hermannus, cum de structura hexametri Non-
niani dissereret, primo loco animos ad singularem illum
usum convertit, qui neminem latere potest, qui aliqua dili-
gentia Panopolitani versus observet (l. l. p. 696). Est enim
frequentissimus usus caesurae trochaicae tertiae (κατὰ
τρίτον τροχαῖον), quae omnino praevalet ante caesuram se-
miquinariam (penthemimeren). Ouius usus de causis variae

coniecturae excogitatae sunt, velut a Baumgarteno (p. 24)
et a Scheindlero (Stud. Vindob. 1880. p. 42). Mihi quidem
haec res cohaerere videtur cum universo Nouni studio semper
observando, quo commotus poeta versum heroicum, quoad

¹) Tpvrpcodoipou ἅλωσις Ἰλίου edidit Fr. Aug. Wcrnicke. Lipsiae
1819.

²) Fridericus Baumgarten „De Christodoro poeta Thebano.“
Bonnae 1881.

ξι) Item nuper Ricardus Holland in commentationibus, quibus
Ottoni Ribbeckio congratulantur discipuli Lipsienses (1888) p. 383 sqq.
(‘de Alpheo et Arethusa') uberrime ita disputavit de Anthologiae Pal.
carm. IX 362, nt quas de Nonni arte metrica constituerunt leges, num
revera adhibitae essent, diligenter examinaret.

 

