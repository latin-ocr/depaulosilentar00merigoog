„29-

riores aedis partes contemplentur, denuo laudato imperatore
ad describenda encaenia transit (178-216); vv. coe-mo
autem ‘praeclare depingit multitudinem hominum, qui ad
ecclesiam corruunt. Tum verbis admodum rhetoricis sacer·
dotes, ut aperiant templi portas, incitat. Atque hoc quidem
loco primum librum linitum esse putamus.

N unc ipsa incipitur descriptio interioris templi ao primum
partis orientalis, ubi altaria sedesque sacerdotum stant, et
magnae orientalis conchae, quae vocatur. Paene par est
orientali huic parti occidentalis, cuius descriptio secundi
codicis libri initium facit. Describuntur porticus illa, quae
narthex dicitur, medium templum, super quod tholus eminet,
quattuor pilae, arcus ete. Dolenda autem est in ipsius
tholi descriptione lacuna (81-93). Tum secuntur partes
septentrionales et meridionales, ubi mulierum sedes videntur,
pronai occidentales, magnum vestibuli labrum (φιάλη); cc-
piosius autem describuntur varia marmoris genera(201-230),
deinde opera vermiculata, cancelli, quibus sacra pars orien-
talis a medio templo secernitur, Iesu Christi, angelorum,
apostolorum, Mariae imaginibus ornati, sacrarium intimum,
altaria ipsa tegumentis celata, quibus Christi atque Pauli
Petrique simulacra ct domini miracula intexta sunt (370
-385). Plurimis verbis nocturna ecclesiae lumina praedicat
(mo—504), quorum mirabilem sane fulgorem nemo descri-
bere possit. Atque finitur liber secundus nova laudatione
imperatoris, cuius clementiam ante ceteras virtutes admiratur
Paulus, nam propter illam semper ei summus deus domi
militiaeque praesidio est (ooo-550. cf. etiam libri l. praef. Ι.
v. 6 sqq.). Has autem laudes flectit poeta v. 551 ab impe-
ratore ad patriarcham eadem usus cautione ridicula, quam
supra observavimus: revera etiam patriarchae laudes ad
imperatorem spectare, qui virum tam praeclarum creaverit
sacerdotem. Denique exeunte carmine patriarcham longa
vita augeri cupit Paulus, quae et imperatori et urbi
saluti sit.

Qua ex secundi libri clausula satis manifestum est
Paulum initio quidem duobus libris materiam illam pertram
tare in animo habuisse. Quae si nou ita essent, sine dubio
poeta has laudationes in extrema de ambone parte posuisset.¹

 

